<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Career Survey Enrollment</title>
</head>
<body>
    <h1>Liittyminen ohjelmistokehittäjien urakehitys-tutkimukseen</h1>
    <p>Project title: Software Developer Career Development Survey</p>
<p>Tutkimusprojektin nimi: Ohjelmistokehittäjien urakehitys. </p>
<p>Johtava tutkija: Miikka Kuutila, PhD. Dalhousie University. miikka.kuutila at dal.ca</p>
<p>Muita tutkijoita: Paul Raplh, Professori. Dalhousie University. paul.ralph at dal.ca</p>
<p>Rahoitus: Natural Sciences and Engineering Research Council of Canada - NSERC grant number RGPAS-2020-00081, ja Killam postdoc apuraha.</p>
<p>Versio: 2024-7123</p>
<br>
<p>Kiitos mielenkiinnostasi osallistua ohjelmistokehittäjien urakehitystä kyselyillä tutkivaan pitkittäistutkimukseen. Ennen kuin jatkat, sinun tulee lukea seuraavat tiedot mahdollisesta osallistumisestasi tähän tutkimukseen. Osallistuminen on täysin vapaaehtoista, jos päätät olla osallistumatta tutkimukseen, sillä ei ole sinuun tai työpaikkaasi mitään vaikutusta. Jos haluat osallistua, sinun tulee allekirjoittaa tämä suostumuslomake ja vastata oheisiin kysymyksiin. Alla olevat tiedot kertovat, mitä tutkimukseen liittyy. Jos sinulla on tutkimukseen liittyviä, eettisiä tai muita kysymyksiä tai huolenaiheita, ota rohkeasti yhteyttä johtavaan tutkijaan Miikka Kuutilaan sähköpostitse: miikka.kuutila at dal.ca. Jos sinulla on eettisiä huolenaiheita osallistumisestasi tähän tutkimukseen, voit myös ottaa yhteyttä Dalhousie Yliopiston tutkimusetiikan lautakuntaan (902) 494-3423 tai sähköpostitse: ethics@dal.ca (ja viite REB-tiedostoon # 2024-7123, kirjoita viestisi englanniksi).</p>
<br>
<p>Tämän tutkimuksen tarkoituksena on tutkia käsitystäsi työstäsi ja sitä, miten käsityksesi työstäsi muuttuu ajan myötä. Tämän tutkimuksen ensimmäinen aalto sisältää verkossa tehtävän kyselyn, jonka täyttäminen kestää noin 15–45 minuuttia. Seuraavat aallot sisältävät samanlaisen, mutta lyhyemmän verkkokyselyn. Tähän tutkimukseen voivat osallistua 18–65-vuotiaat, tällä hetkellä yhden työnantajan palveluksessa olevat henkilöt, jotka saavat päätulonsa ohjelmistoteollisuudesta. Osallistumisesi on täysin vapaaehtoista, ja sinulla on oikeus vetäytyä kyselystä milloin tahansa ilman, että sinulle tulee siitä mitään seurauksia. Kaikki tämän kyselyn aikana kerätyt tiedot pidetään luottamuksellisina, ja kaikki tunnistetiedot, kuten sähköpostiosoitteesi, tallennetaan salatussa muodossa. Vastauksistasi ei luovuteta henkilökohtaisia ​​tunnistetietoja. Saatamme käyttää lainauksia valinnaisten avoimien kysymysten vastauksista. Nämä lainaukset eivät tule sisältämään tietoja joista sinut voidaan tunnistaa, kuten nimiä tai monimutkaisia ​​yksityiskohtia. Muut kyselyn tulokset raportoidaan koontimuodossa, esimerkiksi: "vastaajilla oli keskimäärin 7 vuoden työkokemus". Tämä lähestymistapa on suunniteltu suojaamaan yksityisyyttäsi. Jos haluat peruuttaa osallistumisesi kyselyn täyttämisen aikana, sulje kysely. Jos haluat perua kyselyyn jo antamasia tietoja, lähetä sähköpostia johtavalle tutkijalle asiasta yllä olevaan sähköpostiosoitteeseen. Kyselyn aikana sinua pyydetään antamaan sähköpostiosoite, jotta voit jatkaa osallistumistasi. Sähköpostiosoitetta käytetään korkeintaan kerran vuodessa seurantakyselyihin, jotka koskevat käsitystäsi työpaikastasi. Lisäksi sähköpostilla voidaan ottaa sinuun yhteyttä jakaaksemme kanssasi yhteenvedon tutkimuksemme tuloksista, tai jos kyselyssämme niin ilmoitat, tutkimukseen liittyvän haastattelun sopimiseksi. Antamaasi sähköpostiosoitetta ei käytetä mihinkään muuhun tarkoitukseen.</p>
<br>
<p>Jatkuva osallistumisesi tutkimukseen on täysin vapaaehtoista, ja voit peruuttaa osallistumisesi milloin tahansa jättämällä vastaamatta kyselyyn. Jos päätät jatkaa tutkimukseen osallistumista tulevaisuudessa, kustakin kyselystä antamasi tiedot säilytetään ja yhdistetään aiempien vastaustesi kanssa. Suostumuksesi osallistumisesta tullaan pyytämään jokaisessa tulevassa kyselyssä. Jos haluat osallistua tutkimuksen ensimmäiseen aaltoon, mutta et halua osallistua tulevaan tutkimukseen, sinun on allekirjoitettava suostumuslomake, joka sisältää sähköpostiosoitteesi, mutta voit lopettaa osallistumisesi seurantakyselyihin jättämällä vastaamatta sinulle lähetettyyn kyselyyn.</p>
<br>
<p>Sinulla on mahdollisuus sallia tunnisteettomien pseudonymisoitujen tietojesi arkistointi julkiseen arkistoon tulevaa tutkimusta varten. Jos päätät osallistua, vastauksesi jaetaan julkisessa arkistossa tunnistamattomassa muodossa. Tämä tarkoittaa, että kaikki tiedot, joista sinut voidaan suoraan tai epäsuorasti tunnistaa, mukaan lukien nimesi, yhteystietosi, yrityksen nimi ja vastaukset avoimiin kysymyksiin jätetään jakamatta. Yksityisyytesi suojaamiseksi jaamme joitakin tietoja luokkiin tai joukkoihin, esim. syntymävuosi 1987 saatetaan liittää luokkaan "1985–1989". Tietojen arkistointiin liittyminen on täysin vapaaehtoista. Olet silti tervetullut osallistumaan tutkimukseen täysimääräisesti, vaikka päättäisit ettei antamasia tietoja saa arkistoida.</p> 
<br>
<p>Tässä tutkimuksessa ei ole suurempia riskejä kuin ne, joita kohtaat jokapäiväisessä elämässä. Tähän tutkimukseen osallistumalla et saa mitään suoria hyötyjä. Epäsuorasti, tämän tutkimuksen tulokset voivat auttaa ohjelmistoyrityksiä kohtelemaan työntekijöitään paremmin. Kun tavoitteemme 1000 osallistujasta tulee täyteen, lahjoitamme 2000 Kanadan dollaria valituille hyväntekeväisyysjärjestöille. Jatkamalla kyselyä ja allekirjoittamalla suostumuslomakkeen ilmoitat, että olet vähintään 18-vuotias ja suostut osallistumaan tähän tutkimukseen. Jos hyväksyt yllä mainitut ehdot, jatka kyselyyn. Jos et halua osallistua, sulje selain tai poistu kyselystä. Jos haluat nähdä, miten antamiasi tietoja käytetään julkaisuissa, vieraile verkkosivuilla (https://scholar.google.com/citations?user=bLG5nKYAAAAJ tai https://miikkakuutila.github.io/), jossa linkit kaikkiin julkaisuihin lopulta julkaistaan.</p> 

</body>
</html>